# -*- mode: mandoku-view; -*-
#+TITLE: 尚史
#+DATE: 2015-08-24 22:29:40.183514
#+PROPERTY: ID KR2d0024
#+PROPERTY: BASEEDITION WYG    
#+PROPERTY: JUAN 卷六
<pb:KR2d0024_WYG_006-1a>¶
欽定四庫全書¶
　尚史卷六　　　　　　　　本紀五¶
　　　　　　　　　　　鑲白旗漢軍李鍇撰¶
周本紀(以下春秋/)¶
　　平王¶
平王名宜臼幽王太子也西戎犬戎與申侯伐周殺幽¶
王驪山下諸侯即申侯共立宜臼是為平王(史/記)¶
　紀年幽王死申侯立平王於申虢公立王子余二王¶
<pb:KR2d0024_WYG_006-1b>¶
　並立余晋文侯所殺是為攜王¶
平王錫晋文侯秬鬯圭瓉作文侯之命(書/序)¶
平王立東遷于雒邑辟戎㓂封秦㐮公為諸侯賜之岐¶
以西之地平王之時周室衰㣲諸侯強并弱齊楚秦晋¶
始大政由方伯(史/記)¶
王不撫其民而逺屯戍於母家周人怨思作揚之水以¶
刺之(詩/序)¶
四十九年(隠元/年)王使宰咺歸魯惠公仲子之賵冬十月¶
<pb:KR2d0024_WYG_006-2a>¶
鄭以王師虢師伐衞(討鄭公孫/滑之亂)五十一年(隠三/年)春二月¶
己巳日有食之三月王崩孫桓王立(左/傳)¶
　　桓王¶
桓王名林平王孫太子洩父子也平王崩太子洩父蚤¶
死立其子是為桓王(史/記)¶
初平王貳于虢王崩周人將畀虢公政鄭師取温之麥¶
又取成周之禾桓王元年(隠四/年)衛州吁弑其君完(桓/公)二¶
年(隠五/年)王使尹氏武氏(周世族/大夫)助曲沃莊伯伐翼翼侯¶
<pb:KR2d0024_WYG_006-2b>¶
奔隨曲沃叛王秋王命虢公林父伐曲沃而立哀侯于¶
翼九月鄭以王師㑹伐宋三年(隱六/年)如魯告饑魯為之¶
請糴于宋衛齊鄭四年(隠七/年)使凡伯如魯聘還戎伐之¶
于楚邱以歸五年(隠八/年)虢公忌父始作卿士于周八月¶
鄭伯(莊/公)以齊人來朝(史記三年鄭莊公朝王不/禮五年鄭怨與魯易許田)六年(隠/九)¶
(年/)使南季(周大/夫)聘魯宋公不王鄭伯為王左卿士以王¶
命討之伐宋八年(隠十/一年)王取鄔劉蒍邘(鄭四/邑)之田于鄭¶
而與鄭人蘇忿生之田温原絺樊隰郕攅茅向盟州陘¶
<pb:KR2d0024_WYG_006-3a>¶
隤懐(凡十/二邑)冬十月魯公子翬弑其君息姑(隠/公)十年(桓二/年)¶
宋督弑其君與夷十一年(桓三/年)秋七月壬辰朔日有食¶
之既十二年(桓四/年)使宰渠伯糾如魯聘冬王師秦師圍¶
魏秦執芮伯以歸(芮伯萬之母芮姜惡芮/伯故逐之出居於魏)十三年(桓五/年)¶
使仍叔之子如魯聘王奪鄭伯政鄭伯不朝秋王以諸¶
侯伐鄭鄭射王中肩十五年(桓七/年)曲沃伯(武/公)弑晋小子¶
侯(哀侯/之子)十六年(桓八/年)使家父(周大/夫)如魯聘曲沃伯滅翼¶
冬王命虢公醜立晋哀侯之弟緡于晋祭公逆王后于¶
<pb:KR2d0024_WYG_006-3b>¶
紀二十三年(桓十/五年)使家父求車於魯春三月王崩(左/傳)¶
子莊王立(史/記)¶
　　莊王　僖王¶
莊王名佗桓王子也莊王二年(桓十/七年)冬十月朔日有食¶
之三年(桓十八年史/記作四年)周公黒肩欲殺莊王而立王子克(莊/王)¶
(弟子/儀)辛伯(周大/夫)告王王殺周公王子克奔燕四年(莊元/年)¶
使榮叔(周大/夫)如魯追錫桓公命六年(莊三/年)夏五月𦵏桓¶
王九年(莊六/年)王人子突救衛(諸侯伐衛納衛/侯朔王救之)十一年(莊/八)¶
<pb:KR2d0024_WYG_006-4a>¶
(年/)齊無知弑其君諸兒(㐮/公)十三年(莊十/年)齊滅譚(左/傳)¶
十五年(莊十/二年)王崩子僖王立(史/記)¶
秋宋萬弑其君㨗(閔公/左傳)僖王名胡齊僖王元年(莊十/三年)齊¶
人滅遂二年(莊十/四年)單伯㑹齊伐宋夏楚滅息四年(莊十/六年)¶
曲沃伯并晋王使虢公命曲沃伯以一軍為晋侯(左/傳)¶
五年(莊十/七年)王崩子惠王立(莊僖崩𦵏經傳不書/故失日月  史記)¶
　　惠王¶
惠王名閬僖王子也惠王元年(莊十/八年)春虢公(林/父)晋侯(獻/公)¶
<pb:KR2d0024_WYG_006-4b>¶
來朝王享醴命之宥皆賜玉五㲄馬三匹使原莊公逆¶
王后于陳陳媯歸于京師實惠后三月日有食之二年¶
(莊十/九年)初王姚嬖于莊王生子頽有寵及惠王即位取蒍¶
國之圃以為囿又取邉伯之宫奪子禽祝跪詹父田而¶
収膳夫石速之秩故蒍國等作亂因蘇氏秋五大夫奉¶
子頽以伐王不克出奔温(按史記以恵/王犇温非是)蘇子奉子頽奔¶
衛衛師燕師伐周立子頽三年(莊二/十年)鄭伯(厲/公)和王室不¶
克遂以王歸王處于櫟秋王及鄭伯入于鄔遂入成周¶
<pb:KR2d0024_WYG_006-5a>¶
取其寶器而還四年(莊二十/一年)鄭伯虢叔同伐王城殺王¶
子頽及五大夫鄭伯享王于闕西王與之武公之畧自¶
虎牢以東五月王廵虢守虢公為王宫于玤王與之酒¶
泉鄭伯之享王也王以后之鞶鑑予之虢公請器王予¶
之爵鄭伯由是始惡于王冬王歸自虢六年(莊二十/三年)祭¶
叔如魯聘八年(莊二十/五年)夏六月辛未朔日有食之九年¶
(莊二十/六年)冬十二月癸亥朔日有食之十年(莊二十/七年)使召¶
伯廖賜齊侯(桓/公)命且請伐衛以其立子頽也十二年(莊/二)¶
<pb:KR2d0024_WYG_006-5b>¶
(十九/年)樊皮叛(周大/夫)明年虢公執樊皮歸于京師十五年¶
(莊三十/二年)秋八月魯荘公薨慶父殺公子般十六年(閔元/年)晋滅耿¶
滅霍滅魏十七年(閔二/年)魯慶父弑其君啟方(閔公/左傳)¶
二十二年(僖五/年)王以惠后故將廢太子鄭而立大叔帯夏齊侯(桓/公)帥¶
諸侯㑹王大子鄭于首止以定其位王恨齊(杜預/注)¶
秋諸侯盟王使宰孔召鄭伯(文/公)曰吾撫女以從楚輔¶
之以晉可以少安鄭伯逃歸不盟楚滅弦九月戊申¶
朔日有食之冬晉滅虢滅虞二十四年(僖七/年)閏月王¶
<pb:KR2d0024_WYG_006-6a>¶
崩(左傳崩史記作二十五年明按惠王實以二十四年/閏月  㐮王懼叔帯之難  年十二月始赴告諸侯)¶
　　襄王　頃王　匡王¶
襄王名鄭惠王太子也惠王崩太子鄭惡太叔帶之難¶
懼不立不發䘮而告難於齊二十五年(僖八/年)春王人㑹¶
諸侯盟于洮襄王定位而後發䘮元年(僖九/年)夏宰孔㑹¶
諸侯于葵邱王使宰孔賜齊侯胙冬晋里克殺其君之¶
子奚齊二年(僖十/年)春狄滅温晋里克殺其君卓夏四月周¶
公忌父(周卿/士)王子黨(周大/夫)㑹齊隰朋立晋侯(惠/公)三年(僖/十)¶
<pb:KR2d0024_WYG_006-6b>¶
(一/年)使召武公内史過賜晋侯命夏戎伐京師入王城焚¶
東門大叔帶召之也秦晋伐戎以救周秋晋侯平戎于¶
王四年(僖十/二年)春三月庚午日有食之夏楚滅黄秋王以¶
戎難故討大叔帶帶奔齊冬齊侯使管夷吾平戎于王¶
使隰朋平戎于晋(史記作/三年)五年(僖十/三年)齊使仲孫淑來聘¶
且言王子帶事畢不與王言復命曰王怒未怠不十年¶
王弗召也七年(僖十/五年)夏五月日有食之八年(僖十/六年)内史¶
叔興聘于宋秋王以戎難故告于齊(十一年以來戎/遂為王室難)齊¶
<pb:KR2d0024_WYG_006-7a>¶
征諸侯而戍周九年(僖十/七年)魯滅項十一年(僖十/九年)梁亡(秦/取)¶
(之/也)十三年(僖二十/一年)邾滅須句十四年(僖二十/二年)大叔帶自¶
齊復歸于京師(富辰言于王/王召之也)十六年(僖二十/四年)晋立公子¶
重耳殺其君圉鄭伐滑王請滑鄭執王使王怒將以狄¶
伐鄭富辰(大/夫)諫不聴使頽叔桃子(二子周/大夫)出狄師伐鄭¶
王徳狄人将以其女為后富辰諫又不聴卒以其女為¶
后是為隗氏大叔帶通于隗氏王替隗氏頽叔桃子遂¶
奉大叔帶以狄師攻王王出及坎塪國人立帶狄師伐¶
<pb:KR2d0024_WYG_006-7b>¶
周大敗周師獲周公忌父原伯毛伯富辰王適鄭處于¶
氾大叔帶以隗氏居于温冬王使告難于魯曰不榖不¶
徳得罪于母弟之寵子帶鄙在鄭地汜敢告叔父王使¶
簡師父告于晋使左鄢父告于秦鄭伯省視官具于汜¶
十七年(僖二十/五年)春衛滅邢三月晋侯(文/公)逆王王入於王¶
城殺大叔帶於隰城晋侯朝王王享醴命之宥請隧(闕/地)¶
(通路曰隧/王𦵏禮也)弗許曰王章也未有代徳而有二王亦叔父¶
之所惡也¶
<pb:KR2d0024_WYG_006-8a>¶
　國語晋文公既定㐮王於郏請隧王弗許曰昔我先¶
　王之有天下也規方千里以為甸服以供上帝山川¶
　百神之祀以備百姓兆民之用以待不庭不虞之患¶
　其餘以均分公侯伯子男使各有寕宇以順及天地¶
　無逢其災害先王豈有頼焉内官不過九御外官不¶
　過九品足以供給神祗而已豈敢厭縱其耳目心腹¶
　以亂百度亦唯是生死之服物采章以臨長百姓而¶
　輕重布之王何異之有今天降禍災于周室余一人¶
<pb:KR2d0024_WYG_006-8b>¶
　僅亦守府又不佞以勤叔父而班先王之大物以賞¶
　私徳其叔父實應且憎以非余一人余一人豈敢有¶
　愛也先民有言曰改玉改行叔父若能光裕大徳更¶
　姓改物以創制天下自顯庸也而縮取備物以鎮撫¶
　百姓余一人其流辟于裔土何辭之與有若猶是姬¶
　姓也尚将列為公侯以復先王之職大物其未可改¶
　也叔父其茂昭明徳物将自至余敢以私勞變前之¶
　大章以忝天下其若先王與百姓何何政令之為也¶
<pb:KR2d0024_WYG_006-9a>¶
　若不然叔父有地而隧焉余安能知之¶
與之陽樊温原攅茅之田十八年(僖二十/六年)楚滅䕫二十¶
年(僖二十/八年)夏四月晋敗楚師于城濮還作王宫于踐土¶
五月諸侯朝于王所獻楚俘于王王享晋侯䇿命晋侯¶
為侯伯賜之大輅之服戎輅之服彤弓一彤矢百玈弓¶
矢千秬鬯一卣虎賁三百人(史記以賜文公河内地及/珪鬯弓矢為伯均在㐮王)¶
(十七/年誤)曰王謂叔父敬服王命以綏四國糾逖王慝癸亥¶
王子虎(周太宰王/叔文公)盟諸侯于王庭曰皆奨王室無相害¶
<pb:KR2d0024_WYG_006-9b>¶
也冬諸侯㑹于温晋侯召王以諸侯見且使王狩仲尼¶
書曰天王狩于河陽言非其地也二十一年(僖二十/九年)夏¶
王子虎㑹諸侯於翟泉二十二年(僖二/十年)使周公閲聘於¶
魯魯使公子遂來聘二十五年(僖三十/三年)秦滅滑二十六¶
年(文元/年)二月癸亥日有食之使叔服(周内/史)㑹魯𦵏(𦵏僖/公)¶
夏使毛伯衞(卿/士)錫魯侯命(文/公)楚世子商臣弑其君頵(成/王)¶
二十八年(文三/年)夏四月王子虎卒(卿士不卒㐮王時卒/王子虎敬王時卒劉)¶
(卷時/係也)冬十二月楚伐江王叔桓公(卿士王子/虎之子)㑹晋伐楚¶
<pb:KR2d0024_WYG_006-10a>¶
以救江三十九年(文四/年)楚滅江三十年(文五/年)使榮叔如¶
魯含且賵召昭公㑹魯𦵏(𦵏莊公/妾成風)秋楚滅六冬滅蓼三¶
十三年(文八/年)秋八月㐮王崩(史作三/十二年)子頃王立頃王名¶
壬臣頃王元年(文九/年)春毛伯衞如魯求金二月𦵏㐮王¶
二年(文十/年)蘇子(卿/士)及魯盟于女栗六年(文十/四年)春頃王崩¶
周公閲與王孫蘇争政故不赴諸侯子匡王立匡王名¶
班秋七月閲将與蘇訟於晋王叛蘇使尹氏(卿/士)與聃啟¶
(大/夫)訟閲于晋晋平王室而復之齊公子商人弑其君舍¶
<pb:KR2d0024_WYG_006-10b>¶
九月使單伯如齊為魯請子叔姬齊人執之匡王元年¶
(文十/五年)六月辛丑朔日有食之齊許單伯請單伯如魯致¶
命二年(文十/六年)楚人秦人巴人滅庸冬宋人弑其君杵臼¶
(昭/公)三年(文十/七年)甘歜(大/夫)敗戎於邥垂四年(文十/八年)齊人弑其¶
君商人(懿/公)莒弑其君庶其(紀/公)六年(宣二/年)晋趙盾弑其君¶
夷臯(靈/公)冬十月匡王崩弟定王立(左/傳)¶
　　定王¶
定王名瑜匡王之弟也定王元年(宣三/年)春正月𦵏匡王¶
<pb:KR2d0024_WYG_006-11a>¶
楚子(荘/王)伐陸渾之戎至雒王使王孫滿(大/夫)勞之楚子問¶
鼎對曰在徳不在鼎二年(宣四/年)鄭公子歸生弑其君夷¶
(靈/公)四年(宣六/年)使子服(大/夫)求后於齊冬召桓公逆后於齊¶
五年(宣七/年)諸侯盟於黒壌王叔桓公(卿/士)臨之以謀不睦¶
六年(宣八/年)楚人滅舒蓼秋七月甲子日有食之既七年¶
(宣九/年)王使徴聘於魯夏仲孫蔑來聘王以為有禮厚賄¶
之八年(宣十/年)夏四月丙辰日有食之陳夏徴舒弑其君¶
平國(靈/公)王季子(王母弟/劉康公)報聘於魯十年(宣十/二年)楚滅蕭十¶
<pb:KR2d0024_WYG_006-11b>¶
三年(宣十/五年)王孫蘇與召氏毛氏争政殺召戴公及毛伯¶
衛立召㐮夏晋滅赤狄潞氏十四年(宣十/六年)春晋士㑹滅¶
赤狄甲氏及留吁來獻狄俘王以黻冕命士㑹将中軍¶
且為大傅夏成周宣榭火(成周洛陽宣/榭講武屋)秋毛召之難故¶
王室復亂王孫蘇奔晋晋復之使士㑹來平王室十五¶
年(宣十/七年)六月癸卯日有食之十七年(成元/年)晋侯平戎于¶
王單㐮公朝(卿/士)如晋拜成劉康公季子伐茅戎敗績(公/榖)¶
(並曰晋/敗王師)十八年(成二/年)晋使鞏朔來獻齊㨗(敗齊師/于鞌)王弗¶
<pb:KR2d0024_WYG_006-12a>¶
見使單朝辭焉曰蠻夷戎狄不式王命滛湎毁常王命¶
伐之則有獻㨗王親受而勞之所以懲不敬勸有功也¶
兄弟甥舅侵敗王略王命伐之告事而已不獻其功所¶
以敬親暱禁淫慝也今叔父克遂有功於齊而不使命¶
卿鎮撫王室所使來撫余一人而鞏伯實來未有職司¶
於王室又奸先王之禮余雖欲於鞏伯其敢廢舊典以¶
忝叔父夫齊甥舅之國而大師之後也寕不亦淫從其¶
欲以怒叔父抑豈不可諌誨鞏朔不能對王使委于三¶
<pb:KR2d0024_WYG_006-12b>¶
吏(三公/也)以鞏朔宴而私賄之曰非禮也勿籍二十一年¶
(成五/年)定王崩子簡王立(左/傳)¶
　　簡王　靈王¶
簡王名夷定王子也簡王三年(成八/年)召桓公如魯賜魯¶
侯(成/公)命六年(成十/一年)周公楚惡惠㐮(惠王㐮/王之族)之偪且與伯¶
輿(卿/士)争政出奔晋晋卻至與周争鄇田王命劉康公季¶
子單㐮公朝訟諸晋晋使卻至勿敢争八年(成十/三年)諸侯¶
來朝劉康公成肅公㑹晋侯(厲/公)伐秦十一年(成十/六年)夏六¶
<pb:KR2d0024_WYG_006-13a>¶
月丙寅朔日有食之尹武公㑹諸侯伐鄭冬十一月晋¶
使卻至來獻楚㨗(敗楚師/於鄢陵)十二年(成十/七年)尹武公單㐮公¶
及諸侯伐鄭自戲童至於曲洧冬十二月丁巳朔日有¶
食之楚滅舒庸十三年(成十/八年)晋欒書中行偃弑其君州¶
蒲(厲/公)十四年(㐮元/年)秋九月簡王崩子靈王立靈王名泄¶
心靈王元年(㐮二/年)春正月𦵏簡王二年(㐮三/年)單頃公(卿/士)¶
及諸侯同盟於雞澤四年(㐮五/年)王使王叔陳生(卿/士)愬戎¶
於晋晋人執之士魴來京師言陳生貳於戎五年(㐮六/年)¶
<pb:KR2d0024_WYG_006-13b>¶
莒滅鄫冬齊滅萊九年(㐮十/年)晋滅偪陽冬王叔陳生與¶
伯輿(亦卿/士)争政王右伯輿陳生奔晋單靖公為卿士以¶
相王室十一年(㐮十/二年)王求后於齊齊侯(靈/公)許昏王使隂¶
里(大/夫)結之十三年(㐮十/四年)春二月乙未朔日有食之王使¶
劉定公夏(官/師)賜齊侯命曰昔伯舅大公右我先王股肱¶
周室師保萬民世胙大師以表東海王室之不壊繄伯¶
舅是頼今余命女環(靈公/名)兹率舅氏之典纂乃祖考無¶
忝乃舊敬之哉無廢朕命十四年(㐮十/五年)劉夏從單靖公¶
<pb:KR2d0024_WYG_006-14a>¶
逆王后於齊秋八月丁巳日有食之十九年(㐮二/十年)冬十¶
月丙辰朔日有食之二十年(㐮二十/一年)秋九月庚戌朔日¶
有食之冬十月庚辰朔日有食之二十二年(㐮二十/三年)春¶
二月癸酉朔日有食之(左/傳)¶
榖洛鬬将毁王宫王欲壅之太子晋諌曰不可防闘川¶
以飾宫是飾亂而佐闘也王卒壅之(國/語)¶
二十三年(㐮二十/四年)秋七月甲子朔日有食之既八月癸¶
巳朔日有食之冬齊人城郟(王城/也)魯叔孫豹來聘且賀¶
<pb:KR2d0024_WYG_006-14b>¶
城王嘉其有禮賜之大路二十四年(㐮二十/五年)齊崔杼弑¶
其君光(荘/公)秋楚滅舒鳩二十五年(㐮二十/六年)衞寗喜弑其¶
君剽(殤/公)晋韓起來聘二十六年(㐮二十/七年)冬十一月乙亥¶
朔日有食之(經作十二/月失閏故)二十七年(㐮二十/八年)冬十二月靈¶
王崩子景王立(左/傳)¶
　　景王¶
景王名貴靈王之子也景王元年(㐮二十/九年)夏五月𦵏靈¶
王鄭使印叚來㑹𦵏二年(㐮三/十年)蔡世子般弑其君固(景/公)¶
<pb:KR2d0024_WYG_006-15a>¶
儋括(靈王弟儋/季之子)欲立王子佞夫(景王/弟)佞夫弗知尹言多¶
五大夫等殺佞夫儋括奔晋三年(㐮三十/一年)莒人弑其君¶
宻州(犂比/公)四年(昭元/年)諸侯大夫㑹於虢王使劉定公夏¶
勞晋趙武於潁七年(昭四/年)楚滅頼十年(昭七/年)夏四月甲¶
辰朔日有食之秋八月衞侯卒(㐮/公)王使成簡公(卿/士)如衞¶
弔且追命㐮公曰叔父陟恪在我先王之左右以佐事¶
上帝余敢忘髙圉亞圉(二圉周/之先也)十一年(昭八/年)楚滅陳(昭/十)¶
(三年/復之)十二年(昭九/年)周甘人與晋閻嘉争閻田晋人率隂¶
<pb:KR2d0024_WYG_006-15b>¶
戎伐潁王使詹桓伯辭於晋(辭責/讓也)曰我自夏以后稷魏¶
駘芮岐畢吾西土也及武王克商蒲姑商奄吾東土也¶
巴濮楚鄧吾南土也肅慎燕亳吾北土也吾何邇封之¶
有文武成康之建母弟以蕃屛周亦其廢隊是為豈如¶
弁髦而因以敝之先王居檮杌于四裔以禦螭魅故允¶
姓之姦(隂戎/之祖)居于𤓰州伯父惠公歸自秦而誘以來使¶
偪我諸姬入我郊甸則戎焉取之戎有中國誰之咎也¶
后稷封殖天下今戎制之不亦難乎伯父圖之我在伯¶
<pb:KR2d0024_WYG_006-16a>¶
父猶衣服之有冠冕木水之有本原民人之有謀主也¶
伯父若裂冠毁冕㧞本塞原専棄謀主雖戎狄其何有¶
余一人晋致閻田反潁俘王亦執甘大夫襄以説於晋¶
晋人禮而歸之十四年(昭十/一年)單成公(卿/士)㑹晋韓起於戚¶
冬楚滅蔡(昭十三/年復之)十五年(昭十/二年)晋滅肥原輿人逐原伯¶
絞(大/夫)而立其弟跪尋絞奔郊(周/地)甘悼公過(卿/士)将去成景¶
之族(成景皆過/之先君)成景之族賄劉獻公(亦卿/壬)殺甘悼公而¶
立成公之孫鰌十六年(昭十/三年)楚公子比弑其君䖍(靈/公)公¶
<pb:KR2d0024_WYG_006-16b>¶
子棄疾殺公子比劉獻公㑹諸侯於平邱十八年(昭十/五年)¶
夏六月丁巳朔日有食之大子夀卒秋八月穆后崩(太/子)¶
(夀/母)冬十二月晋荀躒來𦵏穆后籍談為介既𦵏除䘮以¶
荀躒宴樽以魯壺王求彜器於晋荀躒揖籍談談不能¶
對二十年(昭十/七年)夏六月甲戌朔日有食之晋使屠蒯來¶
請有事於雒與三塗乃警戎備秋九月晋滅陸渾其衆¶
奔甘鹿(周/地)周大獲二十一年(昭十/八年)毛得殺毛伯過(過大/夫得)¶
(過之/族)而伐之(左/傳)¶
<pb:KR2d0024_WYG_006-17a>¶
王將鑄大錢單穆公旗(卿/士)諫曰不可絶民用以實王府猶塞川¶
原而為潢汚也其謁無日矣王不聼卒鑄大錢(國/語)¶
二十二年(昭十/九年)許世子止弑其君買(左/傳)¶
二十三年(昭二/十年)王将鑄無射(鐘/名)單旗曰不可作重幣以¶
絶民資又作大鐘以鮮其繼三年之中有離民之器二¶
焉國其危哉王弗聴(國語年左氏作二/十四  今從國語)¶
二十四年(昭二十/一年)秋七月壬午朔日有食之二十五年¶
(昭二十/二年)王子朝(景王長/庶子)有寵於王欲立之單旗劉狄(劉/獻)¶
<pb:KR2d0024_WYG_006-17b>¶
(公子/伯蚠)惡子朝願去之夏四月王田北山使公卿皆從将¶
殺單劉王崩(史記作/二十年)子悼王立(左/傳)¶
　　悼王　敬王¶
悼王名猛景王之子也景王太子夀卒王立子猛後王¶
子朝(景王長/庶子)賔起(子朝/傅)有寵於景王王與賔起説之欲¶
立之景王二十五年(昭二十/二年)王崩子猛立遂攻賔起殺¶
之盟羣王子于單氏夏六月𦵏景王王子朝作亂單穆¶
公旗逆王于荘宫以歸王子還(子朝/黨)夜取王以如荘宫¶
<pb:KR2d0024_WYG_006-18a>¶
單旗出王子還與召伯奐(亦子/朝黨)奉王以追單旗旗殺還¶
及羣王子子朝奔京伐之敗績單旗欲告急於晋秋七¶
月以王如平畤(周/地)遂如圃車次于皇冬十月晋師納王¶
於王城十一月子猛卒謚曰悼王敬王立敬王名匄悼王¶
之母弟也敬王舘於子旅氏十二月癸酉朔日有食之¶
閏月晋師取前城王師伐京敬王元年(昭二十/三年)王師晋¶
師圍郊郊鄩潰王使告閒(子朝敗故告/閒暇於晋)晋師還夏四月¶
王居於狄泉(在王城之/東  左傳)¶
<pb:KR2d0024_WYG_006-18b>¶
謂之東王子朝入於王城謂之西王(杜預/注)¶
二年(昭二十/四年)晋使士彌牟涖問故夏五月乙未朔日有¶
食之六月子朝攻瑕及杏(瑕杏敬/王邑)皆潰三年(昭二十/五年)尹¶
文公(子朝/黨)焚東訾(敬王/邑)弗克四年(昭二十/六年)單旗如晋告¶
急王城人劉人戰於施谷劉師敗績秋七月劉卷(卿士/即文)¶
(公伯/蚠)以王出次於滑晋師納王冬十月王起師於滑十¶
一月晋師克鞏召伯盈逐子朝逆王入於成周盟於襄¶
宫晋師戍周而還子朝奔楚¶
<pb:KR2d0024_WYG_006-19a>¶
　史記景王愛子朝欲立之㑹崩子丐之黨與争立國¶
　人立子猛子朝攻殺猛猛為悼王晋人攻子朝而立¶
　丐是為敬王敬王元年晋人入敬王不得入居澤四¶
　年晋率諸侯入敬王子朝為臣十六年子朝之徒復¶
　作亂敬王犇於晋十七年晋遂入敬王　説與左氏¶
　異¶
五年(昭二十/七年)吳弑其君僚秋晋士鞅㑹諸侯之大夫於¶
扈令戍周七年(昭二十/九年)王殺召伯盈尹氏固及原伯魯¶
<pb:KR2d0024_WYG_006-19b>¶
之子(皆子/朝黨)王子趙車叛隂不佞(大/夫)敗之八年(昭三/十年)呉滅¶
徐九年(昭三十/一年)冬十二月辛亥朔日有食之十年(昭三/十二)¶
(年/)王使富辛石張(並周/大夫)如晋請城成周天子曰天降禍¶
於周俾我兄弟並有亂心以為伯父憂我一二親眤甥¶
舅不皇啟處於今十年勤戍五年余一人無日忘之閔¶
閔焉如農夫之望嵗懼以待時伯父若肆大惠復二文¶
之業弛周室之憂徼文武之福以固盟主宣昭令名則¶
余一人有大願矣昔成王合諸侯城成周以為東都崇¶
<pb:KR2d0024_WYG_006-20a>¶
文徳焉今我欲徼福假靈于成王修成周之城俾戍人¶
無勤諸侯用寕蝥賊逺屛晋之力也其委諸伯父使伯¶
父實重圖之俾我一人無徴怨於百姓而伯父有榮施¶
先王庸之十一年(定元/年)晋合諸侯城成周歸諸侯之戌¶
十二年(定二/年)鞏氏子弟賊鞏簡公(卿/士)十四年(定四/年)春三¶
月劉卷㑹諸侯於召陵侵楚沈人不㑹夏蔡滅沈秋七¶
月劉卷卒十五年(定五/年)王人殺子朝於楚三月辛亥朔¶
日有食之十六年(定六/年)鄭滅許夏四月儋翩率王子朝¶
<pb:KR2d0024_WYG_006-20b>¶
之徒因鄭人以作亂鄭伐我馮滑胥靡負黍狐人闕外¶
晋戍周城胥靡冬十二月王處於姑蕕(周/地)十七年(定七/年)¶
儋翩叛夏四月單武公(單旗/子)劉桓公(劉卷/子)敗尹氏於窮¶
谷(尹氏復/黨儋翩)冬十一月單武公劉桓公逆王晋籍秦送王¶
入於王城十八年(定八/年)單武公劉桓公伐榖城儀栗簡¶
城盂以定王室二十二年(定十/二年)冬十一月丙寅朔日有¶
食之二十三年(定十/三年)薛弑其君比二十四年(定十/四年)楚滅¶
頓秋王使石尚如魯歸脤二十五年(定十/五年)楚滅胡秋八¶
<pb:KR2d0024_WYG_006-21a>¶
月庚辰朔日有食之二十八年(哀三/年)殺萇𢎞(晋趙鞅討/其黨范氏)¶
三十一年(哀六/年)齊陳乞弑其君荼三十三年(哀八/年)宋滅¶
曹三十八年(哀十/三年)單平公(卿/士)㑹諸侯於黄池三十九年¶
(哀十/四年)夏五月庚申朔日有食之六月齊人弑其君壬(簡/公)¶
四十一年(哀十/六年)衞侯(荘/公)入衞使鄢肹來告王使單平公¶
對曰肹以嘉命來告余一人往謂叔父余嘉乃成世復¶
爾禄次敬之哉方天之休弗敬弗休悔其可追夏四月¶
孔子卒四十二年(哀十/七年)楚滅陳四十四年(哀十/九年)王崩子¶
<pb:KR2d0024_WYG_006-21b>¶
元王立(左傳世族譜敬王四十二年崩在哀十七年史/記周夲紀十二諸侯年表并以四十二年崩)¶
賛曰天厭周徳東遷寄王懇懇修徳懼猶失焉廼淫昏¶
繼寵兄弟迭乗惠蹈子頽之難而終之以叔帶景離佞¶
夫之厄而終之以子朝遂致居櫟次滑守器靡終悲夫¶
書曰殷鍳不逺身之不鍳殷何有乎然始禍造姦首自¶
子克匪惟黒肩是尤實致嘆於桓王也¶
　　元王　貞王　哀王　思王　考王¶
元王名仁敬王之子也元王三年(哀二十/二年)越滅呉八年¶
<pb:KR2d0024_WYG_006-22a>¶
(哀二十/七年)王崩¶
　杜預世族譜敬王四十二年崩子元王十年春秋之¶
　傳終　按史記周本紀皆云元王八年崩杜氏葢上¶
　縮敬王之二年以益元王故為十年也¶
子貞王立貞王名介(史記貞作定帝王世紀作貞定國/語亦作定韋昭注定當作貞貞王)¶
(名介敬王子也世本亦作定魯哀二十年定王介崩子/元王赤立  按世本韋注二説皆以定王為敬王子元)¶
(王為定王子與史説異/今遵史記而以定為貞)十六年三晉滅智伯分有其地¶
二十八年貞王崩長子去疾立是為哀王哀王立三月¶
<pb:KR2d0024_WYG_006-22b>¶
弟叔襲殺哀王而自立為思王思王立五月少弟嵬攻¶
殺思王而自立是為考王(帝王世紀/作考哲王)此三王皆貞王之¶
子考王十五年崩子威烈王立(史/記)¶
　　威烈王　安王　烈王¶
威烈王名午二十三年九鼎震始命韓魏趙為諸侯二¶
十四年崩子安王立是嵗盗殺楚聲王(史/記)¶
安王名驕三年王子定奔晉虢山崩壅河五年日有食之(通/鑑)¶
韓嚴仲殺韓相侠累陽竪與焉道周(亡過/周)王(本文作周/君按其時)¶
<pb:KR2d0024_WYG_006-23a>¶
(周尚未分不得謂/安王為周君也)留之十四日載以乗車駟馬而遣之¶
韓使人讓周王患之客謂王正語之曰寡人知嚴氏之¶
為賊而陽竪與之故留之十四日以待命也小國不足¶
以容賊君之使又不至是以遣之也(國/䇿)¶
十一年齊田和遷其君貸(康/公)於海上食一城十六年初¶
命田和為諸侯二十年日有食之既二十三年田氏滅¶
齊二十六年王崩子烈王立烈王名喜元年日有食之¶
韓滅鄭五年韓嚴遂弑其君(哀/侯)六年齊威王來朝七年¶
<pb:KR2d0024_WYG_006-23b>¶
日有食之王崩(史記作十/年王崩)子顯王立(通/鑑)¶
　　顯王　慎靚王¶
顯王名扁顯王五年秦獻公敗三晋之師於石門王賜¶
以黼黻之服(通鑑獻史記賀秦/獻公  公稱伯)¶
九年致文武胙於秦孝公二十五年秦㑹諸侯於京師¶
二十六年王致伯於秦孝公(通鑑秦㑹諸侯/於逢澤以朝王)三十三年¶
賀秦惠王三十五年致文武胙於秦惠王四十四年秦¶
初稱王其後諸侯皆為王四十八年王崩子慎靚王立¶
<pb:KR2d0024_WYG_006-24a>¶
慎靚王名定慎靚王三年宋初稱王六年崩子赧王立(史/記)¶
西周¶
　西周㣲弱載記闕如史記東西合紀國䇿雖分載而¶
　文有混淆今依國䇿原文其顯誤者釐正之編年姑¶
　因史記通鑑他事分見諸臣傳中¶
　　赧王　西周桓公　威公　惠公　武公¶
赧王名延(帝王世紀/赧王名誕)初考王封其弟於河南(帝王世紀/考哲王封)¶
(弟揭於/河南)是為西周桓公以續周公之官職桓公卒子威¶
<pb:KR2d0024_WYG_006-24b>¶
公代立威公卒子惠公代立乃封其少子於鞏以奉王¶
號東周惠公王赧時東西周分治王赧徙都西周(史/記)¶
西周武公之共大子死有五庶子母適立司馬翦(楚/卿)謂¶
楚王(懐/王)曰何不封公子咎而為之請太子左成(楚/人)曰不¶
可周不聴是公之智困而交絶於周也不如為周君曰¶
孰欲立也㣲告翦翦令楚資之以地果立公子咎為太¶
子(國䇿周國䇿又以楚王為齊王公子/咎為  最左成為左尚兩存其説)¶
八年秦攻宜陽楚救之而楚以周為秦故将伐周蘇代¶
<pb:KR2d0024_WYG_006-25a>¶
説楚王乃止(詳見蘇代/傳  史記)¶
十四年日有食之既(通/鑑)¶
十五年楚圍雍氏韓徴甲與粟於周(史記作東周/與國䇿異)周君¶
患之告蘇代代説韓不徴甲與粟於周且與周髙都十¶
七年齊薛公田文為韓魏攻楚又與韓魏攻秦而藉兵¶
乞食於周韓慶(韓人仕/周者)謂田文曰君為韓魏攻楚取宛¶
葉以北今又攻秦以益之韓魏南無楚憂西無秦患則¶
地廣而益重齊必輕矣夫本末更盛虚寔有時竊為君¶
<pb:KR2d0024_WYG_006-25b>¶
危之君不如令敝邑隂合為秦無籍兵乞食君臨函谷¶
而無攻令敝邑謂秦王曰薛公所以進兵者欲王令楚¶
割東國以與齊而秦出楚王(懐/王)以為和秦得無攻而以¶
楚之東國免必欲之楚王出必徳齊齊得東國而益強¶
而薛世世無患田文曰善使三國無攻秦而不籍兵乞¶
食於周三國攻秦反周恐魏之藉道也為西周謂魏王¶
(哀/王)曰楚宋不利秦之聴三國也(聴猶順/從也)彼且攻王之聚¶
以利秦魏王懼令軍設舍速東二十二年秦攻魏犀武於¶
<pb:KR2d0024_WYG_006-26a>¶
伊闕進兵而攻周周君之魏求救魏許之戍或為周最¶
謂趙李兑曰君不如禁秦之攻周趙之上計莫如今秦¶
魏復戰秦攻周而得衆必傷欲持周之得必不攻魏秦¶
攻周而不得前有勝魏之劳後有攻周之敗又必不攻¶
魏今君禁之而全趙令其止必不敗不聴是吾却秦而¶
定周也秦去周必復攻魏魏不支必因君而講則君重¶
矣若魏不講而疾支之是君存周而戰秦魏也重亦在¶
趙(國/䇿)¶
<pb:KR2d0024_WYG_006-26b>¶
楚欲與齊韓連和伐秦因欲圖周王赧使武公謂楚相¶
昭陽曰三國以兵割周郊地以便輸而南器以尊楚臣¶
以為不然夫弑共主臣世君大國不親以衆脅寡小國¶
不附大國不親小國不附不可以致名實名實不得不¶
可以傷民夫有圖周之聲非所以為號也昭陽曰乃圖¶
周則無之雖然周何故不可圖也曰軍不五不攻城不¶
十不圍夫一周為二十晋公之所知也韓嘗以二十萬¶
之衆辱於晋之城下鋭士死中士傷而晋不㧞公無百¶
<pb:KR2d0024_WYG_006-27a>¶
韓以圖周此天下之所知也夫怨結於兩周以塞鄒魯¶
之心交絶於齊聲失天下其事危矣危兩周以厚三川¶
川方城之外必為韓弱矣何以知其然也西周之地絶¶
長補短不過百里名為天下共主裂其地不足以肥國¶
得其衆不足以勁兵雖無攻之名為弑君然而好事之¶
君喜攻之臣發號用兵未嘗不以周為終始是何也祭¶
器在焉欲器之至而㤀弑君之亂臣恐天下以器讎楚¶
也臣請譬之夫虎肉臊其兵利身人猶攻之也若使澤¶
<pb:KR2d0024_WYG_006-27b>¶
中之麋蒙虎之皮人之攻也必萬之於虎裂楚之地足¶
以肥國詘楚之名足以尊主今子将以欲誅殘天下之¶
共主居三代之傳器吞三翮六翼以為世主非貪而何¶
周書曰欲起無先故器南則兵至矣於是楚計輟不行¶
四十二年秦破華陽約(秦昭王使胡傷撃魏/将芒卯華陽破之)馬犯説梁¶
梁城周(史/記)¶
楚兵在山南(山吴/岳也)伍得(楚/将)将為楚王属怨於周或謂周¶
君曰不如令太子将軍正迎伍得於境而君自郊迎令¶
<pb:KR2d0024_WYG_006-28a>¶
天下皆知君之重伍得也因泄之楚曰周君所以事伍¶
得者器必名曰謀楚王必求之而伍得無効也王必罪¶
之秦興師臨周而求九鼎周君患之以告顔率顔率東¶
獻鼎而借救於齊齊大發師救周而秦兵罷齊将求九¶
鼎顔率復説之而齊兵亦罷(原本載東周紀中按東周/居鞏非鼎之所在周䇿曰)¶
(西周者故天子之國也多名/器重寶固知當属西周也)秦召周君周君難往或謂¶
周君謂魏王(安/釐)曰秦召周君将使攻魏之南陽(史記魏/作韓南)¶
(陽韓/地也)王何不出兵於河南周君聞之将為辭於秦而不¶
<pb:KR2d0024_WYG_006-28b>¶
往周君不入秦秦必不敢越河而攻南陽(國/䇿)¶
五十九年秦取韓陽城負黍西周恐倍秦與諸侯約從¶
将天下鋭師出伊闕攻秦令秦無得通陽城秦昭王怒¶
使将軍摎攻西周西周君奔秦頓首謝罪盡獻其邑三¶
十六口三萬秦受其獻歸其君於周周君王赧卒¶
　宋忠曰諡曰西周武公索隠葢武公與王赧並卒故¶
　連言之宋説非劉伯荘曰諡法無赧輕㣲危弱寄住¶
　東西足為慚赧故號之曰赧帝王世紀赧王多負債¶
<pb:KR2d0024_WYG_006-29a>¶
　於民上臺以遊之名曰逃債臺雒陽南宫簃臺是也¶
周民遂東亡秦取九鼎寶器而遷西周君於&KR1222;狐(史/記)¶
東周¶
　　惠公¶
東周惠公者西周惠公之少子也别封於鞏是為東周¶
東周與西周戰韓救西周為東周謂韓王(襄/王)曰西周者¶
故天子之國也多名器重寶按兵而勿出可以徳東周¶
西周之寶可盡矣東周與西周争西周欲和於楚韓齊¶
<pb:KR2d0024_WYG_006-29b>¶
明(疑楚/人)謂東周君曰臣恐西周之與楚韓寶令之為已¶
求地於東周也不如謂楚韓曰西周之欲入寶持二端¶
今東周之兵不急西周西周之寶不入楚韓楚韓欲得¶
寶且趣我攻西周是我為楚韓取寶以徳之也西周弱¶
矣秦假道於周以伐韓周恐假之而惡於韓不假而惡¶
於秦史黶謂周君曰君何不令人謂韓公叔曰秦敢絶¶
塞而伐韓者信東周也公何不與周地發重使之楚秦¶
必疑不信周是韓不伐也又謂秦王(武/王)曰韓強與周地¶
<pb:KR2d0024_WYG_006-30a>¶
將以疑周於秦秦必無辭令周弗受是得地於韓而聴¶
於秦也十五年楚攻雍氏周粻秦韓楚王(懐/王)怒周為周¶
謂楚王曰以王之強而怒周周恐必以國合於所與粟¶
之國是勁王之敵也故不如速觧周恐彼前得罪而後¶
得解必厚事王矣趙取周之祭地周君患之鄭朝(鄭/人)曰¶
臣請以三十金復取之周君予之鄭朝獻之趙太卜及¶
王病太卜曰周之祭地為祟趙乃還之十八年三晋隘¶
秦周令其相之秦以秦之輕也㽞其行有人謂相國曰¶
<pb:KR2d0024_WYG_006-30b>¶
秦之輕重未可知也秦欲知三國之情公不如遂見秦¶
王曰請為王聴東方之處(鮑彪注處/所為也)秦必重公是公重¶
周以取秦也齊重故有周而已取齊(有周猶善周言齊/為天下重故甞善)¶
(周而又取/善於齊)是周甞不失重國之交也¶
　史記齊重則固有周聚以収齊正義周聚事齊而和¶
　於齊周故得齊重　以周聚為人名¶
楚昭翦與東周惡或謂翦曰為公畫隂計翦曰何也曰¶
西周甚憎東周常欲東周與楚惡西周必令賊賊公因¶
<pb:KR2d0024_WYG_006-31a>¶
宣言東周也以惡之於王也翦曰善遽和東周石行秦¶
(周/人)謂秦大梁造(秦爵名鮑彪/注葢白起也)曰欲决覇王之名不如備¶
兩周辯智之士謂周君曰君不如令辯智之士為君争¶
於秦(備者謹待之也争者争/秦之卑周也  國䇿)¶
後七年秦荘襄王滅東西周東西周皆入於秦周不祀¶
(史/記)¶
賛曰元王以還周擁虗器弁髦芻狗天下顯棄之至若¶
盜臣竊玉與國請命虎皮䝉羊覇王懼攻是文武之徳¶
<pb:KR2d0024_WYG_006-31b>¶
雖擕而餘緒如綫猶足繫屬一時予於其衰益見周徳¶
之盛也¶
　¶
　¶
　¶
　¶
　¶
　尚史卷六¶
