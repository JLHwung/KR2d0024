# -*- mode: mandoku-view; -*-
#+TITLE: 尚史
#+DATE: 2015-08-24 22:29:40.503441
#+PROPERTY: ID KR2d0024
#+PROPERTY: BASEEDITION WYG    
#+PROPERTY: JUAN 卷二十二
<pb:KR2d0024_WYG_022-1a>¶
欽定四庫全書¶
　尚史卷二十二　　　　　世家十五¶
　　　　　　　　　　鑲白旗漢軍李鍇撰¶
秦世家(始孝王時至赧王五十九年滅周又十年而帝/葢六百五十年有竒大業至大駱系年莫攷自)¶
　　　(非子至公子嬰/傳三十六世)¶
　　非子　秦侯　公伯　秦仲　莊公¶
秦嬴姓少昊之後也(秦趙以母族而祖顓頊非是按左/傳郯少昊之後嬴姓知秦為少昊)¶
(後/)秦之先帝顓頊之苖裔孫曰女脩女脩生子大業(其/父)¶
<pb:KR2d0024_WYG_022-1b>¶
(不著又按史云女脩織𤣥鳥隕卵女脩/吞之生大業葢因商事附㑹故削之)大業取少典之¶
子曰女華女華生大費與禹平水土已成帝錫𤣥圭禹¶
受曰非予能成亦大費為輔帝舜曰咨爾費贊禹功其¶
賜爾皁游爾後嗣將大出乃妻之姚姓之玉女大費拜¶
受佐舜調馴鳥獸鳥獸多馴服是為栢翳舜賜姓嬴氏¶
大費生子二人一曰大亷實鳥俗氏二曰若木實費氏¶
其𤣥孫曰費昌子孫或在中國或在夷狄費昌當夏桀¶
之時去夏歸商為湯御以敗桀于鳴條大亷𤣥孫曰孟¶
<pb:KR2d0024_WYG_022-2a>¶
戲中衍鳥身人言帝大戊聞而卜之使御吉遂致使御¶
而妻之自大戊以下中衍之後遂世有功以佐殷國故¶
嬴姓多顯遂為諸侯其𤣥孫曰仲潏在西戎保西垂生¶
蜚亷蜚亷生惡來惡來有力(晏子舂秋惡/來子裂虎兕)蜚亷善走父¶
子俱以材力事殷紂周武王伐紂並殺惡來是時蜚亷¶
為紂石北方還無所報為壇霍太山而報得石棺銘曰¶
帝令處父不與殷亂(處父蜚/亷别號)賜爾石棺以華氏死遂塟¶
于霍太山蜚亷復有子曰季勝季勝生孟増孟増幸于¶
<pb:KR2d0024_WYG_022-2b>¶
成王是為宅臯狼臯狼生衡父衡父生造父造父以善¶
御幸于繆王得驥温驪(温音盗盗竊/也淺青色)驊騮騄耳之駟西¶
廵狩樂而忘歸徐偃王作亂造父為繆王御長驅歸周¶
以救亂繆王以趙城封造父造父族由此為趙氏自蜚¶
亷生季勝已下五世至造父别居趙趙衰其後也惡來¶
革者蜚廉子也蚤死(與前惡來/或是二人)有子曰女防女防生旁皋旁¶
臯生大凡大凡生大駱大駱生非子以造父之寵皆䝉¶
趙城姓趙氏非子居犬邱好馬及畜善養息之犬邱人¶
<pb:KR2d0024_WYG_022-3a>¶
言之孝王孝王召使主馬于汧渭之間馬大蕃息孝王¶
欲以為大駱適嗣申侯之女為大駱妻生子成為適申¶
侯乃言于孝王曰昔我先酈山之女為戎胥軒妻生中¶
潏以親故歸周保西垂西垂以其故和睦今我復與大¶
駱妻生適子成申駱重婚西戎皆服所以為王王其圖¶
之于是孝王曰昔伯翳為舜主畜畜多息故有土賜姓¶
嬴今其後世亦為朕息馬朕其分土為附庸邑之秦使¶
復續嬴氏祀號曰秦嬴亦不廢申侯之女子為駱適者¶
<pb:KR2d0024_WYG_022-3b>¶
以和西戎秦嬴生秦侯秦侯立十八年卒生公伯公伯¶
立三年卒生秦仲秦仲立三年厲王無道諸侯或叛之¶
西戎反王室滅犬邱大駱之族宣王即位乃以秦仲為¶
大夫誅西戎西戎殺秦仲秦仲立二十三年死于戎有¶
子五人其長曰莊公宣王乃召莊公昆弟五人與兵七¶
千使伐西戎破之于是復與秦仲後及其先大駱地犬¶
邱并有之為西垂大夫莊公居其故西犬邱立四十四¶
年薨(史/記)¶
<pb:KR2d0024_WYG_022-4a>¶
　　襄公　(世父/附)¶
襄公莊公之子也莊公子三人其長男世父世父曰戎¶
殺我大父仲我非殺戎王則不敢入邑遂將擊戎讓其¶
弟襄公為大子莊公薨襄公即位元年以女弟穆嬴為¶
豐王妻二年戎圍犬邱世父世父擊之為戎人所虜嵗¶
餘復歸世父七年犬戎與申侯伐周殺幽王酈山下公¶
將兵救周戰甚力有功周避犬戎難東徙雒邑公以兵¶
送平王王封公為諸侯賜之岐以西之地曰戎無道侵¶
<pb:KR2d0024_WYG_022-4b>¶
奪我岐豐地秦能攻逐戎即有其地與誓封爵之公于¶
是始國與諸侯通使聘享之禮乃用駵駒黄牛羝羊各¶
三祠上帝西畤十二年伐戎而至岐薨(史/記)¶
在位十二年諡曰襄¶
　　文公　(四十四年入春秋/竫公附)¶
文公襄公之子也襄公薨公即位元年居西垂宫三年¶
以兵七百人東獵四年至汧渭之㑹曰昔周邑我先秦¶
嬴于此後卒獲為諸侯乃卜居之占曰吉即營邑之十¶
<pb:KR2d0024_WYG_022-5a>¶
年初為鄜畤¶
　括地志秦文公薨黄蛇自天而下屬地其口止于鄜¶
　衍作畤郊祭白帝曰鄜畤¶
用三牢十三年初有史以紀事民多化者十六年公以¶
兵伐戎戎敗走于是遂收周餘民有之地至岐岐以東¶
獻之周十九年得陳寳¶
　晉太康地志文公時陳倉人獵得獸若彘不知名牽¶
　以獻之逢二童子童子曰此名為媦常在地中食死¶
<pb:KR2d0024_WYG_022-5b>¶
　人腦即欲殺之拍捶其首媦亦語曰二童子名陳寳¶
　得雄者王得雌者霸陳倉人乃逐二童子化為雉雌¶
　止陳倉北坂為石秦祠之¶
二十年法初有三族之罪二十七年伐南山大梓豐大¶
特¶
　録異傳文公時雍南山有大梓樹公伐之輙有大風¶
　雨樹生合不㫁時一人病夜往山中聞鬼語樹神曰¶
　秦若使人被髪以朱絲繞樹伐汝汝得不困邪樹神¶
<pb:KR2d0024_WYG_022-6a>¶
　無言明日病人語聞公如其言伐樹㫁中有一青牛¶
　出走入豐水中其後牛出豐水中使騎擊之不勝有¶
　騎墮地復上髪解牛畏之入不出故置旄頭武都郡¶
　立怒特祠是大梓牛神也¶
四十四年魯隠公初即位四十八年(隠五/年)太子卒賜諡¶
為竫公竫公之長子為太子五十年(隠七/年)公薨葬西山¶
(史/記)¶
諡曰文在位五十年¶
<pb:KR2d0024_WYG_022-6b>¶
　　寧公¶
寧公竫公之子文公之孫也文公薨公即位二年(隠九/年)¶
徙居平陽遣兵伐蕩社¶
　索隠西戎之君號曰亳王葢成湯之𦙍其邑曰蕩社¶
三年(隠十/年)與亳戰亳王奔戎遂滅蕩社十二年(桓八/年)伐¶
蕩氏取之公生十嵗立立十二年薨塟西山(史/記)¶
　帝王世紀寧公塟西山大麓號秦陵山¶
諡曰寧在位十二年¶
<pb:KR2d0024_WYG_022-7a>¶
　　武公　(出子/附)¶
武公寧公長男為太子魯姬子(寧公/妾)生出子寧公薨大¶
庶長弗忌威壘三父廢太子而立出子為君(史/記)¶
出子二年(桓十/年)我納芮伯萬于芮初芮伯出居魏芮更¶
立君寧公時我侵芮敗焉我㑹王師圍魏執芮伯以歸¶
至是納之(左/傳)¶
六年(桓十/四年)三父等復共令人賊殺出子出子生五嵗立¶
立六年卒三父等乃復立故太子武公公元年(桓十/五年)伐¶
<pb:KR2d0024_WYG_022-7b>¶
彭戲氏(戎號/也)至于華山下居平陽封宫三年(桓十/七年)誅三¶
父等夷三族以其殺出子也十年(莊六/年)伐邽冀戎初縣¶
之十一年(莊七/年)初縣杜鄭滅小虢(虢叔所封/是曰西虢)二十年(莊/十)¶
(六/年)公薨塟雍平陽初以人從死從死者六十六人(史/記)¶
諡曰武在位二十年¶
　　徳公¶
徳公武公同母弟也武公薨公即位元年(莊十/七年)初居雍¶
城大鄭宫以犧三百牢祠鄜畤卜居雍後子孫飲馬于¶
<pb:KR2d0024_WYG_022-8a>¶
河梁伯芮伯來朝二年(莊十/八年)初伏(正義伏者隠伏避盛/暑也歴忌金氣伏蔵)¶
(之日/也)以狗禦蠱徳公生三十三嵗而立立二年薨(史/記)¶
諡曰徳在位二年¶
　　宣公　成公¶
宣公徳公長子也徳公薨公即位元年(莊十/九年)衛燕伐周¶
出惠王立王子頽三年(莊二十/一年)鄭伯虢叔殺子頽入恵¶
王四年(莊二十/二年)作宻畤(括地志秦宣公作宻/畤于渭南祭青帝)與晉戰河¶
陽勝之十二年(莊三/十年)公薨諡曰宣在位十二年宣公生¶
<pb:KR2d0024_WYG_022-8b>¶
子九人莫立立其弟成公公元年(莊三十/一年)梁伯芮伯來¶
朝四年(閔二/年)公薨諡曰成在位四年成公生子七人莫¶
立立其弟任好是為穆公(史/記)¶
　　穆公¶
穆公名任好徳公之少子也成公薨公即位元年(僖元/年)¶
公伐茅津勝之四年(僖四/年)逆夫人于晉申生姊也五年¶
(僖五/年)授百里奚政號曰五羖大夫以蹇叔為上大夫秋¶
公伐晉戰于河曲(史/記)¶
<pb:KR2d0024_WYG_022-9a>¶
七年(僖七/年)閏月惠王崩襄王立九年(僖九/年)晉獻公卒晉¶
亂公子夷吾重賂我以求入冬我㑹齊師納晉惠公惠¶
公入而背我十年(僖十/年)晉㔻鄭來聘鄭言于公請召吕¶
甥郤芮臣出晉君君納重耳公使冷至(大/夫)報問且召吕¶
郤郤芮殺㔻鄭鄭子豹來奔言于公曰晉侯背大主而¶
忌小怨民弗與也伐之必出公曰失衆焉能殺違禍誰¶
能出君十三年(僖十/三年)晉薦饑乞糴于我㔻豹請伐晉公¶
曰其君是惡其民何罪于是輸粟于晉自雍及絳相繼¶
<pb:KR2d0024_WYG_022-9b>¶
命之曰汎舟之役十四年(僖十/四年)我饑乞糴于晉晉弗與¶
十五年(僖十/五年)公伐晉使卜徒父筮之吉涉河侯車敗公¶
詰之對曰乃大吉也三敗必獲晉君其卦遇蠱䷑曰¶
千乘三去三去之餘獲其雄狐夫狐蠱必其君也(千乘三句/筮書雜辭)¶
(狐蠱為君義喻/晉侯其象未聞)蠱之貞風也其悔山也嵗云秋矣我落¶
其實而取其材所以克也實落材亡不敗何待九月戰¶
于韓獲晉侯以歸¶
　史記晉君棄其軍與秦爭利還而馬騺繆公以麾下¶
<pb:KR2d0024_WYG_022-10a>¶
　馳追之不得晉君反為晉軍所圍晉擊繆公繆公傷¶
　于是岐下食善馬者三百人馳冒晉軍晉軍解遂脱¶
　繆公而反得晋君初繆公亡善馬岐下野人共得¶
　而食之者三百餘人吏逐得欲法之繆公曰君子不¶
　以畜産害人吾聞食善馬肉不飲酒傷人乃皆賜酒¶
　而赦之三百人者聞秦擊晉皆求從從而見繆公窘¶
　亦皆推鋒争死以報食馬之徳吕氏春秋穆公車敗¶
　右服失而野人取之方將食于岐山之陽公曰食馬¶
<pb:KR2d0024_WYG_022-10b>¶
　肉而不還飲酒余恐傷女也徧飲而去處一年韓原¶
　之戰晉人已環穆公之車矣梁由靡已扣穆公之左¶
　驂矣惠公之右路石奮投而擊穆公之甲中之者已¶
　六札矣野人食馬肉者三百餘人畢力為穆公疾鬬¶
　于車下遂克晉反獲惠公¶
夫人以免服衰絰逆乃舍諸靈臺許晉平冬與吕甥盟¶
于五城改館晉侯饋七牢十一月歸晉侯是嵗晉又饑¶
公又餼之粟曰吾怨其君而矜其民且吾聞唐叔之封¶
<pb:KR2d0024_WYG_022-11a>¶
也箕子曰其後必大晉其庸可冀乎姑樹徳焉以待能¶
者于是我始征晉河東置官司焉十七年夏晉太子圉¶
為質于我因歸河東而妻之十八年(僖十/八年)取梁新里十¶
九年(僖十/九年)滅梁(史記二十/年滅梁芮)二十二年(僖二十/二年)晉子圉亡¶
歸晉明年晉公子重耳來二十四年(僖二十/四年)晉惠公卒¶
公納公子重耳重耳入立是為文公文公殺懐公(即子/圉)¶
于髙梁公誘殺吕甥郤芮于河上秋王叔帶以狄師攻¶
襄王王出適鄭二十五年(僖二十/五年)公師于河上將納王¶
<pb:KR2d0024_WYG_022-11b>¶
晉辭我師而納王秋及晉伐鄀(秦楚界/上小國)楚商宻降我師¶
二十八年(僖二十/八年)少子憖(穆公/子)及晉侯敗楚師于城濮¶
冬我及諸侯(晉魯齊宋蔡/鄭陳莒邾)㑹于温天王狩于河陽二十¶
九年(僖二十/九年)小子憖㑹盟于翟泉三十年(僖三/十年)公㑹晉¶
侯圍鄭鄭使燭之武説公公與鄭人盟使杞子逢孫楊¶
孫戌之而還晉師亦還三十二年(僖三十/二年)杞子使告于¶
我請襲鄭公訪諸蹇叔蹇叔不可公辭焉召百里孟明¶
視西乞術白乙丙使出師明年及滑鄭覺之杞子奔齊¶
<pb:KR2d0024_WYG_022-12a>¶
逢孫揚孫奔宋我師滅滑而還晉敗我師于殽獲視乞¶
術既而歸之公素服郊次鄉師而哭曰孤違蹇叔以辱¶
二三子孤之罪也不替孟明孤之過也大夫何罪且吾¶
不以一眚掩大徳三十五年(文二/年)孟明視帥師伐晉戰¶
于彭衙我師敗績公猶用孟明視増修國政重施于民¶
三十六年(文三/年)公伐晉取王官及郊晉人不出遂自茅¶
津濟封殽尸而還遂霸西戎三十七年(文四/年)晉伐我圍¶
邧新城以報王官之役楚滅江公為之降服出次不舉¶
<pb:KR2d0024_WYG_022-12b>¶
過數(言素服辟正寝去盛/饌而過其禮數也)大夫諫公曰同盟滅雖不能¶
救敢不矜乎吾自懼也三十八年(文五/年)春公薨以奄息¶
仲行鍼虎為殉(左/傳)¶
諡曰穆在位三十九年¶
　　康公¶
康公名罃穆公太子也穆公薨公即位晉襄公卒先蔑¶
士㑹來逆公子雍將立之康公元年(文七/年)公送公子雍¶
于晉晉背先蔑而立靈公敗我師于令狐先蔑士㑹來¶
<pb:KR2d0024_WYG_022-13a>¶
奔二年(文八/年)我伐晉取武城以報令狐之役秋八月襄¶
王崩頃王立三年(文九/年)我歸魯僖公成風之禭(衣服/曰禭)四¶
年(文十/年)晉伐我取少梁夏我伐晉取北徴六年(文十/二年)公¶
使西乞術如魯聘冬公伐晉取羈馬晉禦我師于河曲¶
我師歸復侵晉入瑕八年(文十/四年)頃王崩匡王立十二年¶
(文十/八年)春二月公薨(左/傳)¶
諡曰康在位十二年¶
　　共公¶
<pb:KR2d0024_WYG_022-13b>¶
共公名稻(索隠/名猳)康公之子也康公薨公即位元年(宣元/年)¶
晉侵崇以求成于我(崇秦/與國)我弗與成二年(宣二/年)我伐晉¶
報崇遂圍焦冬十月匡王崩定王立四年(宣四/年)春正月¶
公薨(左/傳)¶
諡曰共在位四年(史記作/五年)¶
　　桓公¶
桓公(索隠自桓公至/靈公並失名)共公之子也(史/記)¶
共公薨公即位四年(宣八/年)晉及白狄伐我獲我諜殺諸¶
<pb:KR2d0024_WYG_022-14a>¶
絳市六日而蘇(史記三年晉敗我/一将葢即此事)十一年(宣十/五年)公伐晉¶
晉敗我師于輔氏獲杜回十六年(成二/年)右大夫説及魯¶
侯諸侯之大夫(楚宋陳衛鄭齊/曹邾薛鄫蔡許)盟于蜀十九年(成五/年)冬¶
十一月定王崩簡王立二十三年(成九/年)我及白狄伐晉¶
二十五年(成十/一年)我及晉成將㑹于令狐公不肯涉河次¶
于王城使史顆盟晉侯于河東晉郤犨盟公于河西公¶
歸而背成二十七年(成十/三年)晉以諸侯之師伐我戰于麻¶
隧我師敗績獲我成差及不更女父二十八年(成十/四年)冬¶
<pb:KR2d0024_WYG_022-14b>¶
十月公薨(左/傳)¶
諡曰桓在位二十八年(史記作二/十七年)¶
　　景公¶
景公(世本景公名后伯車非是/后伯車景公之弟鍼也)桓公之子也桓公薨公¶
即位五年(襄元/年)秋九月簡王崩靈王立十三年(襄九/年)公¶
使士雃(大/夫)乞師于楚將以伐晉楚許之秋我侵晉楚子¶
師于武城以為我援十四年(襄十/年)晉伐我十五年(襄十/一年)¶
楚乞師于我使右大夫詹從楚子伐鄭鄭伯逆之伐宋¶
<pb:KR2d0024_WYG_022-15a>¶
冬我伐晉戰于櫟晉師敗績十六年(襄十/二年)庶長無地及¶
楚師伐宋秦嬴歸于楚楚公子午來聘十八年(襄十/四年)晉¶
以諸侯之師伐我濟涇而次我毒涇上流師人多死晉¶
師還士鞅來奔已而復之¶
　史記十八年晉悼公彊數㑹諸侯率以伐秦敗秦軍¶
　秦軍走晉兵追之遂渡涇至棫林而還¶
二十八年(襄二十/四年)及晉成晉韓起來涖盟公子鍼如晉¶
涖盟三十年(襄二十/六年)鍼如晉脩成夏及楚子侵呉三十¶
<pb:KR2d0024_WYG_022-15b>¶
一年(襄二十/七年)宋欲弭諸侯之兵為㑹于宋來告許之(㑹/宋)¶
(經傳皆不書秦/葢以㣲者㑹故)三十二年(襄二十/八年)冬十二月靈王崩景¶
王立三十六年(昭元/年)公子鍼出奔晉終景公世乃復歸¶
四十年(昭五/年)秋七月公薨明年春正月塟(左/傳)¶
諡曰景在位四十年¶
　　哀公　惠公　悼公¶
哀公景公之子也景公薨公即位十四年(昭十/九年)楚費無¶
忌來逆女夏楚陽匄來聘拜夫人也十七年(昭二十/二年)夏¶
<pb:KR2d0024_WYG_022-16a>¶
四月景王崩悼王立王子朝作亂入于王城冬悼王崩¶
敬王立二十一年(昭二十/六年)冬十月王入于成周王子朝¶
奔楚三十一年(定四/年)呉入郢楚昭王奔隨申包胥來乞¶
師依庭墻哭七日公為之賦無衣使子蒲子虎帥車五¶
百乘以救楚明年敗呉師于沂秋滅唐又敗呉師于雍¶
澨三十六年(定九/年)秋公薨冬塟哀公諡曰哀在位三十¶
六年孫惠公即位公九年(哀三/年)冬十月薨子悼公即位¶
公元年(哀四/年)春二月塟惠公十三年(哀十/六年)孔子卒十五¶
<pb:KR2d0024_WYG_022-16b>¶
年(哀十/八年)公薨是年敬王崩元王立(左/傳)¶
惠公在位九年悼公在位十五年(史記惠公十年/悼公十四年)¶
　　厲共公　躁公　懐公　靈公　簡公　惠公¶
　　(出子/附)¶
厲共公悼公之子也悼公薨厲共公即位二年蜀人來¶
賂八年元王崩定王立十六年壍河旁以兵二萬伐大¶
荔取其王城二十一年初縣頻陽二十五年晉殺智伯¶
瑶智開來奔三十三年伐義渠虜其王三十四年公薨¶
<pb:KR2d0024_WYG_022-17a>¶
諡曰厲共在位三十四年子躁公即位躁公二年南鄭反¶
是年定王崩考王立十三年義渠伐我至渭南十四年¶
公薨諡曰躁在位十四年弟懐公即位懐公三年考王¶
崩威王烈立四年庶長鼂與大臣圍懐公公自殺諡曰¶
懐在位四年公太子昭子蚤死大臣乃立昭子之子是¶
為靈公靈公懐公孫也靈公六年晉城少梁我擊之十¶
三年城籍姑公薨諡曰靈在位十三年靈公季父悼子¶
即位是為簡公公昭子之弟而懐公之子也簡公六年¶
<pb:KR2d0024_WYG_022-17b>¶
令吏初帶劒壍洛城重泉十年威烈王崩安王立十六¶
年公薨諡曰簡在位十六年子惠公即位(前有惠公不/應上同先諡)¶
(史或/誤)惠公十三年伐蜀取南鄭公薨諡曰惠在位十三¶
年子出子即位出子二年庶長改迎獻公殺出子及其¶
母沈之淵旁(史/記)¶
　　獻公　孝公¶
獻公名師隰靈公之子也靈公薨公不得立出子二年¶
庶長迎公于河西而立之是為獻公秦以往者數易君¶
<pb:KR2d0024_WYG_022-18a>¶
君臣乖亂故晉復奪我河西地獻公元年止從死二年¶
城櫟陽五年安王崩烈王立十一年周太史儋見公曰¶
周故與秦國合而别别五百嵗復合合七十七嵗而霸¶
王出十六年烈王崩顯王立桃冬花十八年雨金櫟陽¶
二十一年及晉戰于石門斬首六萬天子賀以黼黻二¶
十三年及魏晉戰少梁虜其將公孫痤二十四年公薨¶
諡曰獻在位二十四年孝公即位孝公名渠梁年已二¶
十一嵗矣元年河山以東彊國六與齊威楚宣魏惠燕¶
<pb:KR2d0024_WYG_022-18b>¶
悼韓哀趙成侯並淮泗之間小國十餘周室㣲諸侯力¶
政爭相併秦僻在雍不得與中國諸侯之㑹盟夷翟遇¶
之孝公于是布惠振孤寡招戰士明功賞下令國中曰¶
昔我穆公自岐雍之間修徳行武東平晉亂以河為界¶
西霸戎翟廣地千里天子致伯諸侯畢賀為後世開業¶
甚光美㑹往者厲躁簡公出子之不寧國家内憂未遑¶
外事三晉攻奪我先君河西地諸侯卑秦醜莫大焉獻¶
公即位鎮撫邊境徙治櫟陽且欲東伐復穆公之故地¶
<pb:KR2d0024_WYG_022-19a>¶
修穆公之政令寡人思念先君之意常痛于心賔客羣¶
臣有能出竒計彊秦者吾且尊官與之分土于是乃出¶
兵東圍陜城西斬戎之獂王衛鞅聞是令下西入秦見¶
公二年天子致胙三年鞅説公變法修刑内務耕稼外¶
勸戰死之賞罰公善之拜鞅為左庶長七年及魏惠王¶
㑹杜平八年及魏戰元里十年衛鞅圍魏安邑降之十¶
二年作為咸陽築冀闕徙都之并諸小鄉聚集為大縣¶
縣一令四十一縣為田開阡陌(南北為阡東西為陌河/東以東西為阡南北為)¶
<pb:KR2d0024_WYG_022-19b>¶
(陌/)東地渡洛十四年初為賦(為軍/賦也)十九年天子致伯二¶
十年諸侯畢賀使公子少官率師㑹諸侯逢澤朝天子¶
二十二年衛鞅擊魏虜魏公子卬二十四年及晉戰鴈¶
門虜其將魏錯公薨(史/記)¶
諡曰孝在位二十四年¶
　　惠文王¶
惠文王(史記作/君恐誤)名駟孝公之子也孝公薨惠文王即位¶
誅衛鞅元年楚韓趙蜀人來朝二年天子賀三年稱王¶
<pb:KR2d0024_WYG_022-20a>¶
王冠四年天子致文武胙六年魏納隂晉更名寧秦七¶
年公子卬及魏戰虜其將龍賈斬首八萬八年魏納河¶
西地九年渡河取汾隂皮氏㑹魏王于應圍焦降之十¶
年張儀相魏納上郡十五縣十一年縣義渠歸魏焦曲¶
沃義渠君為臣十二年初臘十三年張儀取陜出其人¶
與魏十四年更為元年(後世改/元始此)二年張儀及齊楚大臣¶
㑹齧桑三年韓魏太子來朝張儀相魏四年周顯王崩¶
慎靚王立五年王游至北河七年樂池相韓趙魏燕齊¶
<pb:KR2d0024_WYG_022-20b>¶
帥匈奴共攻我我使庶長疾與戰修魚虜其將申差(五/國)¶
(共伐而曰虜其将是司馬/疎漏處申差盖魏将也)敗趙公子渇韓太子奐斬首¶
八萬二千八年張儀復相九年司馬錯伐蜀滅之(史記/于是)¶
(年書錯伐蜀滅之于十一年書公子通封于蜀又書丹/犂臣蜀相壮殺蜀侯來降武王元年書誅蜀相壯  按)¶
(錯既已滅蜀安得又有相殺蜀侯事若以蜀侯為公子/通通為秦公子又秦所封相壯既殺通豈復敢來降秦)¶
(攷華陽國志陳壯反殺蜀侯通秦遣甘茂張儀司馬錯/伐蜀誅壯盖即一事而史遷誤分為三又以蜀侯通誤)¶
(為公子/通也)取趙中都西陽十年周慎靚王崩赧王立韓太¶
子倉來質取韓石章敗趙將泥取義渠二十五城十一¶
<pb:KR2d0024_WYG_022-21a>¶
年㯉里疾攻魏焦降之敗韓岸門斬首萬走其將犀首¶
十二年王與梁王㑹臨晉庶長疾攻趙虜趙將壯張儀¶
相楚十三年庶長章擊楚于丹陽虜將屈匄斬首八萬¶
又攻楚漢中取地六百里置漢中郡使庶長疾助韓東¶
攻齊到滿助魏攻燕十四年伐楚取召陵王薨(史/記)¶
諡惠文在位二十七年¶
　　武王¶
武王名蕩惠文王之子也惠文王薨王即位韓魏齊楚¶
<pb:KR2d0024_WYG_022-21b>¶
趙(一作越/非是)皆賔從元年及魏哀王㑹臨晉(史記作惠王/誤表作哀王)¶
張儀魏章皆東出之魏伐義渠丹犂二年初置丞相㯉¶
里疾甘茂為左右丞相三年及韓襄王㑹臨晉外㯉里¶
疾相韓王謂甘茂曰寡人欲容車通三川窺周室死不¶
恨矣秋使甘茂庶長封伐宜陽四年㧞宜陽斬首六萬¶
涉河城武遂(韓/邑)魏太子來朝王有力好戲力士任鄙烏¶
獲孟説皆至大官王與孟説舉鼎絶臏八月王薨(史/記)¶
　帝王世紀秦武王好力烏獲孟賁之徒歸焉孟賁生¶
<pb:KR2d0024_WYG_022-22a>¶
　㧞牛角秦王舉周鼎烏獲兩目血出韓非子孟賁過¶
　河先其五船人怒以楫虓其頭中河孟賁瞋目而視¶
　船人髪植目裂鬢指舟中之人揚播入于河¶
諡曰武在位四年(皇覽秦武王冡在扶風安陵縣西北/畢陌中大冢是也人以為周文王冢)¶
(非/)¶
　　昭襄王¶
昭襄王名則一名稷武王異母弟也母楚人羋氏號宣¶
太后武王取魏女為后無子王薨時昭襄王為質于燕¶
<pb:KR2d0024_WYG_022-22b>¶
燕人送歸遂即位元年嚴君疾為相(或即㯉里疾封蜀/郡嚴道縣因號嚴)¶
(君/)二年庶長壯與大臣諸侯公子為逆皆伏誅及惠文¶
后皆不得良死¶
　紀年秦内亂殺其太后及公子雍公子壯史冉侯傳¶
　后先武王死¶
悼武王后出歸位三年王冠與楚王㑹黄棘與楚上庸¶
四年取蒲坂五年魏王來朝應亭復與魏蒲坂六年蜀¶
侯煇反司馬錯定蜀¶
<pb:KR2d0024_WYG_022-23a>¶
　華陽國志秦封王子煇為蜀侯蜀侯祭歸胙于王後¶
　母疾之加毒以進王使司馬錯賜煇劔¶
庶長奐伐楚斬首二萬七年㧞新城㯉里疾卒八年使¶
將軍芈戎攻楚取新市九年孟嘗君薛文來相奐攻楚¶
取八城十年楚懐王來朝我留之薛文以金受免(正義/金受)¶
(秦相/名)樓緩為丞相十一年齊韓魏趙宋中山五國共攻¶
我至鹽氏而還與韓魏河北及封陵以和楚懐王走之¶
趙趙不受還之秦即死歸塟十二年樓緩免穰侯魏冉¶
<pb:KR2d0024_WYG_022-23b>¶
為相予楚粟五萬石十三年向夀伐韓取武始左更白¶
起攻新城十四年白起攻韓魏于伊闕斬首二十四萬¶
虜公孫喜㧞五城十五年白起攻魏取垣復予之攻楚¶
取宛十六年左更錯取軹及鄧魏冉免十七年城陽君¶
入朝及東周君來朝王之宜陽十八年錯攻垣河雍决¶
橋取之十九年王為西帝齊為東帝皆復去之吕禮來¶
自歸任鄙卒二十年王之漢中又之上郡北河二十一¶
年錯攻魏河内魏獻安邑出其人募徙河東賜爵赦罪¶
<pb:KR2d0024_WYG_022-24a>¶
人遷之二十二年䝉武伐齊河東為九縣與楚王㑹宛¶
與趙王㑹中陽二十三年尉斯離與三晉燕伐齊破之¶
濟西與魏王㑹宜陽與韓王㑹新城二十四年與楚王¶
㑹鄢又㑹穰取魏安城至大梁燕趙救之我軍去魏冉¶
免相(十六年已書再免今復/書免相葢脱再相事)二十五年㧞趙二城與韓¶
王㑹新城與魏王㑹新明邑二十六年赦罪人遷之冉¶
復相二十七年錯攻楚赦罪人遷之南陽白起攻趙取¶
代光狼城司馬錯攻楚黔中㧞之二十八年白起攻楚¶
<pb:KR2d0024_WYG_022-24b>¶
取鄢鄧赦罪人遷之二十九年白起攻楚取郢為南郡¶
楚王走周君來王與楚王㑹襄陵三十年蜀守若伐取¶
巫郡及江南為黔中郡三十一年白起伐魏取兩城楚¶
人反我江南(正義黔中郡反歸楚法按此當云/我反楚人江南今書  獨異未詳)三十二¶
年魏冉攻魏至大梁破暴鳶斬首四萬魏入三縣請和¶
三十三年客卿胡傷攻魏卷蔡陽長社取之擊芒卯華¶
陽破之斬首十五萬魏入南陽以和三十四年與魏韓¶
上庸地為一郡南陽免臣遷居之三十五年佐韓魏楚¶
<pb:KR2d0024_WYG_022-25a>¶
伐燕初置南陽郡三十六年客卿竈攻齊取剛夀三十¶
八年胡傷攻趙閼與不能取四十年悼太子死四十一¶
年夏攻魏取邢邱懐四十二年安國君為太子十月宣¶
太后薨四十三年白起攻韓㧞九城斬首五萬四十四¶
年攻韓南郡取之四十五年五大夫賁攻韓取十城四¶
十七年攻韓上黨上黨降趙我因攻趙趙發兵相距我¶
使白起擊大破趙于長平四十餘萬盡殺之四十八年¶
韓獻垣雍王齕伐趙武安皮牢㧞之司馬梗北定太原¶
<pb:KR2d0024_WYG_022-25b>¶
盡有韓上黨五大夫陵攻趙邯鄲四十九年益發卒佐¶
陵陵免王齕代將將軍張唐攻魏為蔡尉捐弗守還斬¶
之五十年白起有罪為士伍遷隂宻張唐攻鄭㧞之益¶
發卒軍汾城旁白起有罪死齕攻邯鄲不㧞去還奔汾¶
軍二月餘攻晉軍斬首六千晉楚流死河二萬人攻汾¶
城即從唐㧞寧新中更名安陽初作河橋五十一年將¶
軍摎攻韓取陽城負黍斬首四萬攻趙取二十餘縣首¶
虜九萬西周君背我與諸侯約從將天下鋭兵出伊闕¶
<pb:KR2d0024_WYG_022-26a>¶
攻我令我毋得通陽城我使將軍摎攻西周西周君走¶
來自歸頓首受罪盡獻其邑三十六城口三萬王受獻¶
歸其君于周五十二年周民東亡其器九萬入秦周亡¶
五十三年天下來賔魏後我使摎伐魏取呉城韓王入¶
朝魏委國聽令五十四年王郊見上帝于雍五十六年¶
秋王薨(史/記)¶
　韓非子昭王病百姓為之禱病愈殺牛塞禱郎中閻¶
　遏公孫衍出見之見王賀曰過堯舜矣王病民以牛¶
<pb:KR2d0024_WYG_022-26b>¶
　禱病愈殺牛塞禱以王為過堯舜也王訾其里正與¶
　伍老屯二甲居數月王飲酒酣閻遏公孫衍謂王曰¶
　前時臣竊以王為過堯舜非敢諛也堯舜病民未至¶
　為之禱也王病而民以牛禱病愈殺牛塞禱今乃訾¶
　其里正與伍老屯二甲臣竊怪之王曰彼民之所以¶
　為我用者非以吾愛之為我用以吾勢之為我用也¶
　吾釋勢與民相收若是吾適不愛而民因不為我用¶
　也故絶愛道也又曰昭王令工施鈎梯上華山以¶
<pb:KR2d0024_WYG_022-27a>¶
　松柏之心為博箭長八尺棊長八寸而勒之曰昭王¶
　嘗與天神博于此¶
諡昭襄在位五十六年¶
　　孝文王　莊襄王¶
孝文王名柱昭襄王之子也昭襄王薨王即位尊唐八¶
子為唐太后而合其塟于先王(正義以其母為太/后與昭王合塟)韓王¶
衰絰入弔祠諸侯皆使使來弔祠視喪事元年赦罪人¶
修先王功臣褒厚親戚弛苑囿王除喪十月己亥即位¶
<pb:KR2d0024_WYG_022-27b>¶
三日辛丑薨(索隠五十三而立/立一年卒塟夀陵)謚孝文在位一年子莊¶
襄王即位王名楚元年大赦罪人修先王功臣施徳厚¶
骨肉而布惠于民東周君與諸侯謀我我使相國吕不¶
韋誅之盡入其國不絶其祀以陽人地賜周君奉其祭¶
祀使䝉驁伐韓韓獻成臯鞏秦界至大梁初置三川郡¶
二年使䝉驁攻趙定太原三年驁攻魏髙都汲㧞之攻¶
趙榆次新城狼孟取三十七城四月日食四年王齕攻¶
上黨初置太原郡魏將無忌率五國兵擊我我郤于河¶
<pb:KR2d0024_WYG_022-28a>¶
外䝉驁敗解而去夏五月王薨(史記索隠三十二而/立立四年塟陽陵)謚¶
莊襄在位四年子政即位是為秦始皇帝¶
贊曰秦至襄公始國與諸侯通乃文立三族之法武以¶
人從死馴至于穆遂殉三良其慘刻寡恩有非忠厚之¶
遺及乎商鞅變法古則蕩然詩書之燼孝公誠為之嚆¶
矢矣詩曰不愆不忘率由舊章書曰不師古訓于何其¶
訓秦徳戾古若是而威張欲從卒基帝業詎先民之言¶
有不信乎火必熛而後熸水必滿而後决張秦乃所以¶
<pb:KR2d0024_WYG_022-28b>¶
絶秦夫賈生云秦既逆取使得中主且可以守豈其然¶
乎自獻公至莊襄計首功者凡百四十二萬八千天生¶
胡亥毒噬諸嬴而滅頂望夷一以酬萬猶為歉夫¶
　¶
　¶
　¶
　¶
　尚史卷二十二¶
